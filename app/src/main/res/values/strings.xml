<resources>
    <string name="app_name">Cooking</string>
    <string name="reshtepolo">"طرز تهیه رشته پلو زعفرانی با کشمش و خرما
رشته پلو از ترکیب شدن برنج و رشته پلویی درست می شود.معمولا ایرانی ها به طور مرسوم رشته پلو را در شب چهارشنبه سوری و ایام نوروز درست می کنند.

رشته پلو بدون گوشت برای افرادی که دارای رژیم گیاه خواری هستند بسیار مناسب می باشد.

مواد لازم رشته پلو مجلسی
برنج ایرانی :2 پیمانه
رشته پلویی قهوه ای رنگ:100 تا 150 گرم
 عدس:1 پیمانه
 کره حیوانی :50 گرم
فیله مرغ :300 تا 500 گرم
زعفران آب شده:3 قاشق غذاخوری
 دارچین:1 قاشق غذاخوری
پیاز سرخ شده :3 قاشق غذاخوری
 کشمش پلویی و خرما:نصف پیمانه
نمک ، فلفل و روغن :به میزان لازم

        برنج را آبکش میکنیم و در حین آبکش شدن برنج زمانی که نیم پز است رشته پلویی و عدس را هم داخل آب برنج میریزیم تا با هم مخلوط شوند و پخته شوند.

سپس برنج ترکیب شده را آبکش میکنیم . در ظرف مورد نظری که میخواهیم برنج را دم کنیم مقداری روغن ریخته و ته آن را با سیب زمینی یا هر ته دیگی که دوست داشتید بچینید.

و بعد برنج ها را با کف گیر داخل قابلمه میریزیم و بین برنج ها دارچین میریزیم و روی حرارت قرار میدهیم تا دم بکشد.

وقتی برنج دم کشید مقداری از برنج را زعفرانی کنید و در ظرف مورد نظر بریزید و با مرغ ، کشمش و خرما  روی برنج  یا لابه لای آن بچینید.

اگر بخواهید رشته پلو را به صورت کته ای درست کنید باید ابتدا 2 پیمانه برنج را به همراه 3 پیمانه آب و مقدار کمی نمک و روغن در یک قابلمه بریزید و روی حرارت متوسط قرار دهید.

بعد از اینکه آب به جوش آمد و مقداری از آب تبخیر شد رشته ها را با برنج مخلوط کنید و وقتی آب کاملا بخار شد روی در قابلمه یک دم کنی بگذارید و 45 دقیقه تا یک ساعت صبر کنید تا رشته پلو دم بکشد.

نکاتی در تهیه رشته پلو
بخاطر اینکه رشته ها خیلی زود نرم و له میشوند باید به زمانی که رشته ها را داخل آب جوش میریزید دقت کنید تا زیاد از حد نجوشد.
خود رشته پلویی مقداری شوری دارد به همین دلیل موقع مصرف باید به میزان مصرف نمک در غذا دقت کنید.
رشته پلو را میتوان با گوشت چرخ کرده، گوشت گوسفندی تکه ای و یا گوشت مرغ تهیه کرد و یا اصلا از گوشت استفاده نکرد.

نکات تکمیلی در مورد رشته پلو
رشته پلو جزو پلو و چلو میباشد
زمان آماده سازی مواد اولیه و مایحتاج آن حدودا 10دقیقه
و زمان پخت و انتظار آن در حدود 1 ساعت میباشد .
رشته پلو را می توانید در وعده نهار - شام - سرو کنید .
همچنین میتوان در ماه رمضان به عنوان سحری - افطار - میل کرد .
توجه نمایید مقدار مواد اولیه و دستور تهیه برای 4 نفر مناسب میباشد ."</string>
    <string name="fesenjun">"طرز تهیه ساده ترین و بهترین روش پخت خورشت فسنجان
مواد لازم برای خورشت فسنجان
مغز گردو ی آسیاب شده 500 گرم
گوشت مرغ تکه شده به تعداد افراد
رب انار 1 پیمانه معادل 300 گرم
شکر 3 تا 4 قاشق غذا خوری
آب لیمو 3 ق غ
فلفل1 قاشق مربا خوری
نمک 1 قاشق مربا خوری
رب گوجه فرنگی 1 الی 2 ق غ سر صاف
پیاز رنده شده1عدد متوسط

        طرز تهیه مرحله به مرحله خورشت فسنجان
ابتدا مغز گردوی آسیاب شده را به همراه پیاز رنده شده و 3 پیمانه آب داخل قابلمه میریزیم و روی حرارت بالای گاز قرار میدهیم تا به جوش بیاید.

        جوشیدن گردو ها با رب

وقتی 5 دقیقه جوشید رب گوجه فرنگی را اضافه میکنیم و در قابلمه را میبندیم و اجازه میدهیم گردوها 20 دقیقه دیگر با اضافه شدن رب بجوشند.در این فاصله داخل یک ماهیتابه مقداری روغن میریزیم و با حرارت ملایم مرغ ها را سرخ میکنیم .برای اینکه بوی زهم مرغ گرفته شود کمی زرد چوبه روی آن می پاشیم .

        اضافه نمودن رب انار به خورشت فسنجان
بعد از سرخ شدن مرغ ها را کنار میگذاریم . به سراغ گردوهای در حال پخت میرویم و آن را هم میزنیم و بعد از 20دقیقه رب انار را به همراه نمک ، فلفل ، آبلیمو و همین طور شکر اضافه میکنیم و هم میزنیم تا همه مواد مخلوط شوند.


        اگر در این مرحله حس کردید آب خورشت کمه میتونید از آب سرد یا آب یخ داخل آن بریزید.
        مرحله اضافه کردن مرغ به خورشت فسنجان
نیم ساعت دیگر هم زمان میدهیم تا موادی که به خورشت اضافه شد با بقیه مواد به آرامی بجوشد. بعد از این مراحل مرغ ها را داخل خورشت اضافه میکنیم و چاشنی غذا را تست میکنیم که اگر به چیزی احتیاج داشت اضافه میکنیم و منتظر میشویم تا خورشت جا بیفتتد.
        خورشت آماده شده را با برنج سفید نوش جان کنید.

نکات مهم برای خوشمزه و خوشرنگ شدن خورشت فسنجان :
برای اینکه گردو خوب روغن از خودش پس بدهد باید آن را خوب با آسیاب خرد کنید و یا با چرخ گوشت چرخ کنید.
گردو را زیاد تفت ندهید چون تلخ می شود. همچنین نباید خام  هم داخل خورشت ریخت چون طعم و بو بدی به خورشت میدهد.
برای به روغن افتادن خورشت بعد از تفت دادن گردو ، سریعا به آن آب سرد یا چند تکه یخ اضافه کنید.
اگر خورشت فسنجان ترش دوست دارید؛ باید باز هم برای طعم بهتر و خوش رنگ تر شدن خورشت ،حدود یک قاشق غذا خوری سر خالی شکر به آن اضافه کنید.
اگر بخواهید فسنجان را با گوشت قرمز تهیه کنید بهتر است برای قشنگ تر شدن خوشت ،گوشت را به صورت قلقلی داخل خورشت بریزید.
برای لعاب دار شدن خورشت میتوانید در نیم ساعت آخر با توجه به مقدار خورشت ، یک عدد سیب درختی را با رنده ریز داخل آن رنده کنید تا غلیظ تر شود.
برای خوش طعم شدن و لذیذتر شدن خورشت میتوان به نسبت مقدار مغز گردو ، یک سوم مغز پسته ی آسیاب شده به آن اضافه کنید.
رب انار را با گردو تفت دهید تا خوش رنگ تر شود.
بهتر است زعفران را جایگزین زردچوبه کنید تا علاوه بر رنگ آن، عطر مطبوعی را به خورشت بدهد.
اگر دوست داشته باشید مزه خورشتان ملس شود از رب انار ملس به همراه شکر و یا شیره خرما استفاده نمایید. در غیر اینصورت از رب انار ترش و قیسی استفاده کنید .
برای یکنواخت شدن خورشت،بهتر است پیاز را با رنده ریز رنده کنید.
 استفاده از هر گونه ادویه جات کاملا سلیقه ای است .همچنین می توانید یک قاشق چای خوری دارچین را با برگ بو جایگزین نمایید.
نکات تکمیلی در مورد خورشت فسنجان
خورشت فسنجان جزو انواع خورش میباشد
زمان آماده سازی مواد اولیه و مایحتاج آن حدودا 15دقیقه
و زمان پخت و انتظار آن در حدود 4 ساعت میباشد .
خورشت فسنجان را می توانید در وعده نهار - شام - سرو کنید .
همچنین میتوان در ماه رمضان به عنوان سحری - میل کرد .
توجه نمایید مقدار مواد اولیه و دستور تهیه برای 4 نفر مناسب میباشد ."</string>
    <string name="pitza">"مواد لازم جهت درست کردن پیتزا مخلوط
مواد خمیر پیتزا
 تخم مرغ :2 عدد
شیر:1 پیمانه
بیکینگ پودر:1 قاشق مربا خوری
آرد :به مقدار لازم
روغن مایع :  1/4 پیمانه
نمک :خیلی کم

        مواد پیتزا
پنیر پیتزای مخلوط :(یعنی مخلوطی از پنیر مزه و کش دار)
گوشت چرخ کرده :150 گرم
پیاز خرد شده :1 عدد
قارچ  :2 تا 3 عدد
فلفل دلمه ای رنگی  نگینی خرد شده  مجموعا :2 قاشق سوپ خوری
گوجه فرنگی فیله شده :1 قاشق مربا خوری
 سس گوجه فرنگی :  2 قاشق غذا خوری
آویشن :به میزان کافی
 نمک و فلفل :به میزان لازم
ذرت و زیتون :برای تزیین

        طرز تهیه پیتزا مخلوط با ترفندهای خاص

طرز تهیه کامل پیتزا مخلوط
 برای شروع کار ابتدا تخم مرغ ها را در ظرفی ریخته و شیر را به آن اضافه میکنم به همراه روغن مایع و مقداری نمک خوب هم میزنیم .

بعد بیکینگ پودر و آرد را کم کم اضافه میکنیم و با دست همه مواد را کامل هم میزنیم .

خمیر آماده شده با به مدت 2 ساعت در ظرف در بسته و در جای گرم استراحت میدهیم تا پف کند و حجمش زیاد تر شود.

بعد از اینکه خمیر آماده شد.ظرف یا قالب مخصوص پیتزا را با کمی روغن چرب میکنیم .و خمیر آماده شده را با کمک وردنه باز میکنیم و در ظرف مورد نظر پهن میکنیم و در فر از قبل روشن شده به مدت 10 دقیقه با حرارت 200 درجه سانتی گراد قرار می دهیم تا خمیر نیم پز شود.

        روش درست کردن پیتزا مخلوط

گوشت چرخ کرده را به همراه پیاز ساطوری شده و کمی روغن تفت میدهیم تا رنگ گوشت تغییر کند و بعد گوجه پوره شده ،آویشن ،نمک و فلفل را اضافه میکنیم  و مواد را با حرارت ملایم تفت می دهیم تا گوشت پخته شود.

روی خمیر پفکی آماده شده ی نیم پز،سس کچاپ را می ریزیم و کاملا سطح خمیر را با آن پوشش میدهیم و بعد تمام مواد را به ترتیب روی خمیر میریزیم و در آخر با پنیر پیتزا روی کار را پوشش میدهیم و برای زیبایی و تزیین پیتزا کمی زیتون و ذرت را روی پنیر پیتزا می ریزیم و در فر 180 درجه به مدت 20 دقیقه قرار میدهیم تا رنگ پنیر هم طلایی شود.

        طرز تهیه پیتزا مخلوط خانگی

پیتزای آماده شده را به 8 قسمت تقسیم کنید و با سس  دلخواه نوش جان کنید.

نکاتی طلایی برای خوشمزه تر شدن پیتزا:
برای خوشمزه تر شدن و خوب پخته شدن پیتزا مخلوط باید بعد از اینکه تمام مواد را روی خمیر پیتزا ریختید 20 دقیقه اجازه دهید تا پیتزای آماده نشده استراحت کند و بعد داخل فر بگذارید تا نان آن ترد تر شود.
سبزیجات  و بقیه مواد را میتوانید به سلیقه خودتان در سایزهای کوچک ، بزرگ یا مدلهای دیگر خرد کنید و پیتزای تان را تزیین کنید.
برای طلایی شدن روی پیتزا ، در چند دقیقه آخر گریل بالای فر را روشن کنید و البته مراقب باشید تا روی پیتزا نسوزد.
به جای خمیر ترش میتوانید از بکینگ پودر نیز استفاده کنید.
به جای روغن مایع می توانید از روغن جامد آب کرده یا روغن زیتون نیز استفاده کنید.
آرد را تا حدی باید اضافه کنید تا خمیر به دست نچسبد، تقریبا حدود دو لیوان نیم الی سه لیوان آرد سفید کافی است، اما در کل بسته به نوع آرد دارد، زیرا جذب آردها با یکدیگر متفاوت است.


نکات تکمیلی در مورد پیتزا مخلوط
پیتزا مخلوط جزو پیتزا میباشد
زمان آماده سازی مواد اولیه و مایحتاج آن حدودا 20دقیقه
و زمان پخت و انتظار آن در حدود 20دقیقه میباشد .
پیتزا مخلوط را می توانید در وعده نهار - شام - سرو کنید .
توجه نمایید مقدار مواد اولیه و دستور تهیه برای 4 نفر مناسب میباشد .

"</string>
   <!--///////////////////////////arabic foods //////////////////////////-->
    <string name="ar_1">
        "شاورما گوشت یکی از ساندویچ های بسیار خوشمزه عربی می باشد که در نان پیتا تهیه می شود و بسیار شبیه تاکو می باشد اما شاورما توسط مسیحیانی که در اواخر قرن ۱۹ و ۲۰ به آمریکا مهاجرت کردند وارد مکزیک شد. شاورماها ساندویچ های بسیار خوشمزه هستند که بسیار خوشمزه و سریع و راحت تهیه می شوند و از یک سس مخصوص ارده برای تهیه آن استفاده می شود. شاورما به دو دسته گوشت و مرغ تقسیم می شوند و بیشتر با سس تاهینی یا ارده سرو می شود. امروز در پارسی دی شاورما گوشت خانگی عربی با نان پیتا را به شما آموزش خواهیم داد همراه ما باشید.
        مواد لازم برای تهیه شاورما گوشت عربی
        گوشت راسته گوسفندی ۳۰۰ گرم
پیاز ۱ عدد
ارده ۲ ق غذا خوری
روغن زیتون ۶ ق غذا خوری
لیموترش ۱ عدد
ماست ۴ ق غذا خوری
سرکه بالزامیک ۱ ق غذا خوری
سیر ۳ حبه
سس مایونز ۱ ق غذا خوری
سماق ۱ ق چای خوری
نان پیتا ۱ بسته
خیارشور، گوجه فرنگی، جعفری به مقدار لازم
نمک، پاپریکا، فلفل سیاه،دارچین، تخم گشنیز، جوز هندی، زنجبیل، زیره به مقدار لازم

        مرحله اول: آماده سازی گوشت
ابتدا گوشت راسته گوسفندی را با چاقو تیز به ضخامت ۲ میل برش بزنید بزنید سپس گوشت های خرد شده را داخل یک کاسه ریخته و نیمی از پیاز را که خلالی کردید به همراه ۱ حبه سیر پوره شده و سرکه بالزامیک و نیمی از آب لیموترش و ۳ ق غذا خوری روغن زیتون و سس خردل و ۲ ق غذا خوری ماست و همه ادویه ها به جز نمک و سماق به گوشت اضافه کنید و خوب هم بزنید و روی کاسه را بپوشانید و برای ۱ ساعت در یخچال استراحت دهید تا مزه دار شود.

مرحله دوم: تهیه سس
در یک کاسه سس مایونز و باقی مانده ماست و لیموترش و روغن زیتون و ۲ حبه سیر و ارده و کمی نمک و فلفل سیاه بریزید و خوب هم بزنید و کنار بگذارید. خیارشور و گوجه را پوست بگیرید و ورقه ای کنید و جعفری را نیز ساطوری کنید حالا داخل یک کاسه خیارشور و جعفری و گوجه را بریزید و سماق و کمی روغن زیتون و باقی مانده پیاز خلالی شده و کمی نمک و فلفل سیاه اضافه کنید و کنار بگذارید.

مرحله سوم: پخت گوشت
حالا یک تابه را روی حرارت قرار دهید تا داغ شود و گوشت را داخل تابه می ریزیم و به مدت ۱۵ دقیقه تفت می دهیم ۵ دقیقه ابتدایی حرارت را بالا برده و تفت دهید سپس حرارت را کم کنید و ۱۰ دیگر تفت دهید گوشت راسته به دلیل بافت نازک و لطیفی که دارد زود پخته می شود سپس در انتها گوشت را چک کنید و اگر پخته بود کمی نمک به گوشت اضافه کنید.

        مرحله چهارم: تهیه شاورما گوشت
نان پیتا را بردارید و کمی از سس مخصوص روی نان بزنید سپس گوشت را به همراه مخلوط خیارشور بریزید و رول کنید تا مانند ساندویچ شود سپس سرو کنید می توانید به دلخواه شاورما را گریل کنید. نوش جان"


    </string>
    <string name="ar_2">"
        فلافل عربی یکی از خوشمزه ترین غذاهای خاورمیانه می باشد که با فلافل اهوازی خودمان کمی متفاوت است. واژه فلافل از فلفل آمده و این کلمه گسترش پیدا کرد ولی معنی اصلی فلافل یعنی گلوله نخود است. البته بعضی ها معتقد هستند فلافل برای مصریان بوده آنها در آن زمان روزه می گرفتن و از خوردن گوشت پرهیز می کردن چون فلافل یک غذای کاملا گیاهی بوده اما تفاوت فلافل عربی با دیگر فلافل ها در باقلا هست که علاوه بر نخود اضافه می شود و مهم ترین نکته تهیه فلافل ادویه های که در آن استفاده می شود است. امروز در پارسی دی به شما یک فلافل عربی بسیار خوشمزه را آموزش خواهیم داد با ما همراه باشید.

        مواد لازم برای تهیه فلافل عربی
        نخود ۲ لیوان
باقلا پوست گرفته شده ۱ لیوان
پیاز ۱ عدد
سیر ۴ حبه
سیب زمینی ۱ عدد
گشنیز تازه ۱ دسته
پودر گشنیر ۱ ق سوپ خوری
بیکینگ پودر ۱/۲ ق چای خوری
جوش شیرین ۱/۲ ق چای خوری
زیره سبز، نمک، فلفل سیاه، فلفل قرمز، پودر پیاز به مقدار لازم

        مرحله اول : آماده سازی مواد
نخود را ۲۴ ساعت قبل حتما خیس کنید و چندین بار آبش را تعویض کنید تا نفخش گرفته شود. باقلا از ۱۲ ساعت قبل خیس کنید و پوستش را جدا کنید و به دو قسمت تقسیم کنید.

مرحله دوم : مخلوط کردن مواد
برای تهیه فلافل باید از غذاساز یا چرخ گوشت استفاده کنید تا مواد را مخلوط کنید. نخود و باقلا را به همراه پیاز و سیر ها پوست گرفته و سیب زمینی داخل میکسر ریخته و دستگاه روشن کنید تا مواد کاملا پوده شوند و به صورت خمیر دربیاد هر چندگاهی دستگاه را خاموش کنید و دوره گیری کنید و یا اگر از چرخ گوشت استفاده می کنید دوبار مواد بدست آمده را چرخ کنید. در انتها وقتی مایه فلافل عربی بدست آمده تمام ادویه ها را به گشنیز و بیکینگ پودر و جوش اضافه کنید.

مرحله سوم : سرخ کردن فلافل عربی
داخل یک شیرجوش مقدار قابل توجهی روغن ریخته تا داغ شود برای اینکه فلافل پف کنند و طلایی شوند حتما باید در روغن شناور باشند. از مایه فلافل بردارید و با کمک دست گرد کنید و یا برای سهولت در کار می توانید از قالب فلافل زن استفاده کنید.همه فلافل ها را داخل روغن سرخ کنید سپس روی دستمال روغن گیر قرار دهید و به همراه خیارشور و گشنیز و سس مورد نظر سرو کنید. نوش جان"</string>
    <string name="ar_3">"
        حمص یا نخود-ارده یکی از خوراکی های مدیترانه ای-عربی هستش که تو خاورمیانه هم خیلی محبوبه و در بیشتر سینی های پیش غذا به عنوان مزه سرو میشه. حمص به خاطر داشتن ارده و نخود خیلی پرانرژی و البته مغذیه و از طرفی مواد تشکیل دهنده اش طوریه که با ذائقه ما ایرانی ها هم خیلی جور در میاد. در این مطلب طرز تهیه حمص رو براتون میذارم امیدوارم درستش کنین و از مزه اش لذت ببرین.

        مواد لازم برای تهیه حمص
۲۰۰ گرم نخود خام
۳ قاشق غذاخوری ارده کنجد (طرز تهیه ارده خانگی رو میتونین اینجا ببینین)
۳ قاشق غذاخوری روغن زیتون
۱ حبه سیر
۱ الی ۲ عدد لیموترش
نمک و فلفل به مقدار لازم

        اول از همه باید از شب قبل نخود رو خیس کنیم و چند بار هم آبش عوض کنیم تا هم نفخش بره و هم زودتر بپزه.
        حالا نخود هایی که خیس خورده بودن رو آبکش کرده و با حدود ۱ الی ۲ لیوان آب میپزیمشون.
        بعد از پخت نخود رو آبکش میکنیم تا آب اضافیش بره، حدود ۱/۳ لیوان از آب نخود رو نگه میداریم.
        حالا نخود رو همراه یک حبه سیری که داریم داخل غذا ساز میریزیم تا به حالت پودری در بیان.
        بعد داخل یه کاسه دیگه ارده، روغن زیتون، آب لیموترش، به مقدار کافی نمک و فلفل رو با قاشق خوب با هم مخلوط میکنیم.
        نخود و سیر پودر شد رو بهش اضافه کرده و مواد رو خوب با هم مخلوط میکنیم تا یکنواخت با هم مخلوط بشن در صورتی که مخلوط خیلی خشک بود اون ۱/۳ پیمونه آب نخودی که نگه داشتیم رو کم کم اضافه میکنیم تا مخلوط یکم نرم تر بشه حتما لازم نبست همه آب رو بریزیم هر وقت کمی نرم شد کافیه. چون قراره مخلوط باز درون غذاساز بره تا کرمی بشه بنابراین بهتره خیلی سفت نباشه.
        حالا مجددا مواد رو داخل غذاساز میریزیم و چند پالس میزنیم البته باید حوصله به خرج بدیم و گاهی مواد رو با قاشق زیرو رو کنیم و دوباره غذا ساز رو روشن کنیم تا حمص کرمی و یکنواخت و خوشرنگمون درست بشه.
        حالا حمص ما حاضره و کافییه داخل ظرف سرومون بریزیم و کمی روغن زیتون هم روش بریزیم … نوش جان"</string>
    <string name="ar_4">"
        مجبوس یکی از پلو های معروف می باشد که بسیار خوشمزه و خوش عطر است که به پلو کویتی نیز معروف است. این پلو خوشمزه هم با گوشت و هم با مرغ تهیه می شود و طرز تهیه آسانی دارد این پلو به صورت دمی با آب مرغ یا گوشت تهیه می شود. این غذا به نام مکبوس نیز در دبی معروف است اما این غذا در جنوب ایران نیز بسیار تهیه می شود و تقریبا شبیه هواری پلو خودمان می باشد. این غذا بسیار پر طرفدار است و با ذائقه ایرانی ها بسیار همخوانی دارد و می توانید در لیست غذاهای هفتگی خود قرار دهید. امروز در پارسی دی مجبوس مرغ عربی را به شما آموزش خواهیم داد با ما همراه باشید.

        مواد لازم برای تهیه مجبوس مرغ عربی
        سینه مرغ یا ران مرغ ۲ عدد
برنج ۳ پیمانه
پیاز ۱ عدد
سیب زمینی ۲ عدد
لپه ۱ پیمانه
کشمش پلویی ۱/۲ پیمانه
تخم گشنیز ۱/۴ ق چای خوری
زیره سبز ۱ ق چای خوری
نمک، فلفل سیاه، پاپریکا، دارچین، پودر سیر، پودر هل، برگ بو به مقدار لازم

        مرحله اول: پخت مرغ
ابتدا مرغ را داخل قابلمه ریخته و برگ بو و نمک و فلفل سیاه و چوب دارچین را اضافه کنید و مقداری آب روی مرغ بریزید و روی حرارت قرار دهید تا مرغ به مدت ۴۰ الی ۴۵ دقیقه پخته شوند سپس از آب مرغ آنها را خارج کنید و به دلخواه می توانید کمی سرخ کنید.

مرحله دوم: پخت لپه
لپه ها را از قبل خیس کنید و داخل قابلمه ریخته و بگذارید تا پخته شوند و کف روی آن را جدا کنید و آبکش کنید.

مرحله سوم: تهیه مواد مجبوس
داخل یک تابه مقداری روغن ریخته تا داغ شود سپس پیاز را خلالی کنید و به همراه کمی زردچوبه تفت دهید تا سبک و طلایی شود در ادامه لپه و کشمش را به همراه مرغ و همه ادویه ها اضافه کنید و هم بزنید تا عطر و بوی ادویه ها فضای خانه را در بربگیرد.

        مرحله چهارم: تهیه مجبوس
برنج را که از قبل با مقداری نمک خیس کردید روی حرارت قرار دهید و می توانید مقداری از آب مرغ را داخل برنج ریخته و صبر کنید تا بجوش بیاد سپس آبکش کنید و کف قابلمه را ته دیگ مناسب قرار داده و یک لایه برنج بریزید و سپس مواد مرغی را ریخته و هم بزنید و این کار را تکرار کنید تا مواد و برنج تمام شود سپس برای ۵۰ دقیقه برنج را دم بگذارید. نوش جان"</string>
    <string name="ar_5">"
        کوشاری، غذایی است که بیشتر توسط گیاهخواران در مصر مصرف می‌شود و در میان خانواده‌های مسیحی رواج بیشتری دارد. این خوراک، محبوب‌ترین و ارزان‌ترین غذای خیابانی مصر به شمار می‌آید و امکان ندارد رستورانی در مصر پیدا کنید که کوشاری سرو نکند.

کوشاری بسیار شبیه به عدس‌پلوی ایرانی است. این غذا با مقادیر بسیار بالای نشاسته و کالری، به افرادی که اضافه‌وزن یا چربی خون دارند، پیشنهاد نمی‌شود.

        مواد لازم برای تهیه کوشاری
• برنج 4 پیمانه
• عدس نصف پیمانه
• نخود نصف پیمانه
• پاستا نصف پیمانه
• نمک و فلفل و روغن به مقدار کافی
مواد لازم برای سس کوشاری
• پیاز 1 عدد
• سیر 2 حبه
• رب گوجه فرنگی ۱ قاشق غذاخوری
• نمک و پودر چیلی و روغن به مقدار کافی

        مرحله ی 1: عدس را آب پز می کنیم.

        مرحله ی 2: نخود را آب پز می کنیم.

        مرحله ی 3: پاستا را پخته و آبکش می کنیم.

        مرحله ی 4: برنج را آبکش می کنیم.

        مرحله ی 5: پاستا، عدس و نخود پخته شده را به صورت لایه لایه یا طبقه طبقه ای در برنج قرار می دهیم.

        مرحله ی 6: برای تهیه ی سس مخصوص کوشاری می بایست پیاز ها را خرد کرده و سرخ کنیم. سپس سیر را به تابه اضافه کرده و سرخ می کنیم. در ادامه رب گوجه فرنگی را در سیر و پیاز سرخ شده تفت داده و در مابین کار نمک و پودر چیلی را اضافه می کنیم. برای رقیق شدن سس و اجازه دادن به این که کاملا جا بیفتد به آن مقداری آب اضافه می کنیم و تا زمانی که سس قوام بیاید آن را از روی حرارت برنمی داریم.
مرحله ی 7: وقتی که سس آماده شد آن را روی کوشاری ریخته و سرو می کنیم. شما می توانید کوشاری مصری را همراه با نوشیدنی های مصری میل کنید."</string>
    <string name="ar_6">"
        سالاد تبوله یکی از انواع سالادهای عربی معروف در جهان است که اصالت آن متعلق به کشور لبنان می باشد. این سالاد خوشمزه از کالری پایینی برخوردار است و به همین جهت برای کسانی که به دنبال کاهش وزن و رژیم لاغری هستند بسیار مفید است.

با مقدار موادی که در این دستور آشپزی قرار گرفته است می توانید برای ۴ نفر سالاد تبوله تهیه کنید. در صورتی که می خواهید مقداری کمتر یا بیشتری سالاد تبوله تهیه کنید کافیست مقدار مواد را ضرب یا تقسیم کنید. با آموزش آشپزی و طرز تهیه سالاد تبوله با پارسی دی همراه باشید.

        مواد لازم برای ۴ نفر
        خیار ۱ عدد
بلغور ½ لیوان
پیازچه ½ لیوان
جعفری ۱٫۵ لیوان
آب جوش ¾ لیوان
گوجه فرنگی ۲ عدد
آبلیمو ۳ قاشق غذاخوری
روغن زیتون ۳ قاشق غذاخوری
نمک و فلفل سیاه به اندازه کافی

        طرز تهیه سالاد تبوله
ابتدا بلغور را داخل یک کاسه می ریزیم و روی آن ۱ قاشق غذاخوری زیتون می ریزیم و خوب مخلوط می کنیم تا روغن کاملا بخورد بلغورها برود و بعد آب جوش روی آن می ریزیم و درب کاسه را با پلاستیک سلفون می پوشانیم تا به مدت ۱۵ دقیقه  همین طور بماند.

سپس برای هدر نرفتن زمان پیازچه و جعفری را می شوییم و روی تخته ساطوری می کنیم و خیار را می شوییم و به صورت عمودی و افقی روی آن برش می زنیم تا خیار به صورت مربع های کوچکی شوند(مانند مدل سالاد شیرازی برش می دهیم)
        و گوجه فرنگی ها را نیز می شوییم و ریز خرد می کنیم. پس از گذشت ۱۵ دقیقه سلفون را بر می داریم و آب اضافه آن را بیرون می ریزیم و آبکش می کنیم و در ظرف سالاد خوری می ریزیم و مواد خرد شده را به آن اضافه می کنیم

و مخلوط می کنیم و زیتون باقی مانده را روی مواد می ریزیم و نمک،فلفل سیاه،آبلیمو روی مواد می ریزیم و مخلوط می کنیم تا یکدست و طعم دار شوند.نوش جان"</string>
    <string name="ar_7">"به معنای "گوشت و خمیر" است که از خمیر گرد و نازکی تشکیل می شود و روی آن گوشت چرخ کرده و سبزیجات خرد شده مانند پیاز، گوجه فرنگی و جعفری می ریزند و می پزند. معمولاً روی آن لیموی تازه می ریزند و آن را لوله کرده و با ترشی، گوجه فرنگی، فلفل، پیاز، کاهو و بادمجان کبابی به همراه دوغ میل می کنند.

        مواد لازم برای خمیر لاه ماجون :
آرد 5 فنجان
شیر (یا آب) یک و نیم فنجان
روغن نباتی یک چهارم فنجان
نمک ۳ قاشق چایخوری
شکر ۱ قاشق چایخوری
مایه خمیر 10 گرم

 مواد لازم برای مخلوط گوشت  :
گوشت چرخ کرده نیم کیلو
فلفل قرمز 1عدد
فلفل سبز نصف فلفل
گوجه فرنگی 2 عدد
پیاز بزرگ 1 عدد
رب گوجه فرنگی ۱ قاشق چایخوری
پودر پاپریکا ۲ قاشق چایخوری
زیره آسیاب شده یک و نیم قاشق چایخوری
فلفل سیاه یک و نیم قاشق چایخوری
نمک۲ قاشق چایخوری
جعفری کمی
روغن زیتون یک و نیم فنجان

        ۱. فلفل، گوجه فرنگی، جعفری و پیاز را در مخلوط کن بریزید و بزنید تا همه چیز خوب خرد شود.
۲. جعفری را هم اضافه کنید و مخلوط کنید.
۳. این مخلوط باید غلظتی بین غلظت رب و سس داشته باشد.
۴. حالا رب، روغن زیتون و ادویه را به گوشت اضافه کنید و با دستتان مخلوط کنید تا یکنواخت شود.
۵. بدین ترتیب همه مواد را مخلوط کنید و آماده کنید.
۶. وقتی خمیر ور آمد، آن را به گلوله های مساوی تقسیم کنید. اندازه این گلوله ها به اندازه دلخواه لاه ماجون شما بستگی دارد. می توانید اندازه آنها را کمی بزرگتر از توپ پینگ پنگ بگیرید. روی گلوله ها را بپوشانید تا خشک نشوند.
۷. روی سطح صافی آرد بپاشید و با وردنه گلوله ها را باز کنید. خمیر لاه ماجون باید خیلی نازک و در حد ۲ میلیمتر باشد. مواد روی آن نیز نباید زیاد باشد. پس یک قاشق از مخلوط یا کمی بیشتر، برای هر گلوله خمیر کافی است. با قاشق مواد را روی خمیر پهن کنید.
۸. در حالت ایده آل لاه ماجون باید در تنور پخته شود. اگر امکان پخت در تنور ندارید، داخل پیتزاپز یا فر بپزید. فر را روی دمای ۴۰۰ درجه فارنهایت تنظیم کنید و لاه ماجون ها را حدود ۵ تا ۱۰ دقیقه بپزید. در پیتزاپر حدود ۳ دقیقه بپزید.
۹. برای سرو کردن آنها، رویشان آب لیموی تازه بچکانید و روی آن سالاد سبزیجات ریخته و لوله کنید و میل کنید."</string>
    <string name="ar_8">"
        کبه یکی از انواع غذاهای معروف و پرطرفدار کشورهای عربی است

        مواد لازم برای ۴ نفر
برنج نیم دانه	۴ پیمانه
گوشت چرخ کرده	۳۰۰ گرم
رب گوجه فرنگی	۱ قاشق غذاخوری
پیاز	۲ عدد متوسط
زرشک (اختیاری)	۲ قاشق غذاخوری
مغز گردو (اختیاری)	۲ قاشق غذاخوری
آب	۵ پیمانه
جعفری	۱ قاشق غذاخوری
تخم مرغ	۱ عدد
زعفران دم کرده	۱ قاشق غذاخوری
نمک و فلفل سیاه	به مقدار کافی
پودر هل و دارچین	به مقدار کافی
زردچوبه و روغن	به مقدار کافی

        مرحله اول
برای تهیه کبه برنج ابتدا باید برنج را به صورت کته بپزیم، برای این منظور برنج را به همراه ۵ پیمانه آب، زعفران دم کرده و مقداری نمک داخل یک قابلمه مناسب می ریزیم و روی حرارت قرار می دهیم تا آب به طور کامل جذب برنج شود و برنج بپزد.

        مرحله دوم
وقتی کته آماده شد آنرا کنار می گذاریم تا خنک شود، در همین حین پیازها را به صورت نگینی خرد می کنیم و به همراه کمی روغن در یک تابه مناسب تفت می دهیم تا زمانی که پیاز کارملی و سبک شود، سپس گوشت چرخ کرده را اضافه می کنیم.

        مرحله سوم
گوشت را خوب تفت می دهیم تا تغیر رنگ دهد، سپس مقداری پودر هل، دارچین، فلفل سیاه و زردچوبه اضافه می کنیم و پس از اینکه ادویه ها با مواد ترکیب شدند، وسط تابه را باز می کنیم و رب گوجه فرنگی را اضافه می کنیم.

        مرحله چهارم
رب گوجه فرنگی را خوب تفت می دهیم تا طعم خامی اش گرفته شود، حالا در صورت تمایل جعفری خرد شده، زرشک و گردو را اضافه می کنیم و پس از چند دقیقه تفت دادن یک لیوان آب اضافه می کنیم تا گوشت به طور کامل مغز پخت شود.

        مرحله پنجم
پس از اینکه آب درون تابه به طور کامل جذب مواد شد تابه را از روی حرارت کنار می گذاریم. پس از اینکه کته سرد شد باید آنرا چرخ کنیم، می توانید برای له شدن کته آنرا در مخلوط کن بریزید یا با گوشتکوب بکوبید تا کاملا له شود.

        مرحله ششم
پس از اینکه برنج کاملا یکدست شد، دستمان را با آب مرطوب می کنیم و به اندازه یک پرتقال از کته بر می داریم و به شکل بیضی پهن می کنیم، سپس یک قاشق از مایه گوشت چرخ کرده روی کته قرار می دهیم و لبه های کته را جمع می کنیم.

        مرحله هفتم
کبه به طور سنتی به صورت بیضی شکل جمع می شود شما می توانید به هر شکلی دوست دارید کبه ها را شکل دهید. به همین صورت تمام مواد را درست می کنیم و برای سرخ کردن مانند فلافل در یک تابه گود به حدی روغن می ریزیم که کبه ها در روغن شناور باشند.

مرحله هشتم
تخم مرغ را در یک کاسه خوب می زنیم تا بافتش یکدست شود، سپس کبه ها را در تخم مرغ می غلتانیم و در روغن می اندازیم تا سرخ شوند. حرارت زیر تابه باید کاملا ملایم باشد تا داخل کبه هم سرخ شود و خمیر نماند.

مرحله نهم
پس از اینکه رنگ کبه ها طلایی شد، انها را از روغن خارج می کنیم و روی دستمال حوله ای یا توری فلزی قرار می دهیم تا روغن اضافی شان خارج شود. در پایان کبه ها را در ظرف مورد نظرمان می چینیم و به همراه سس دلخواه سرو می کنیم."</string>
    <string name="ar_9">"
        اصل این غذای عربی مربوط به کشور یمن است ،مرغ مندی (Mandi chicken) یکی از غذاهای خوش طعم است که در برخی کشورهای عربی پخته میشود و در ایران هم طرفداران زیادی دارد. تفاوت غذاهای کشورها عموما در تنوع ادویه ها است. این غذا هم همان برنج و مرغ ماست خودمان است با کمی ادویه و طعم بیشتر. برای مشاهده آموزش کامل و مرحله به مرحله طرز تهیه مندی مرغ در ادامه با سایت آموزشی چی شی همراه باشید.

        مواد لازم مندی مرغ
مرغ	۱ عدد
ادویه مندی	۱ قاشق غذا خوری
روغن	۲ قاشق غذا خوری
آب لیموترش تازه	۲ قاشق غذا خوری
زعفران دم شده	۲ قاشق غذا خوری
نمک	۱ قاشق چای خوری
مواد لازم برای برنج
برنج	۴ پیمانه
روغن جامد یا کره	۲ قاشق غذا خوری
پیاز	۱ عدد
چوب دارچین	۱ تکه
هل	۴ تا ۵ عدد
میخک	۶ تا ۷ عدد
برگ بو	۲ عدد
لیمو خشک	۱ عدد کوچک
زعفران دم شده	۲ قاشق غذا خوری
چیلی خشک	۳ عدد
فلفل سیاه	۱۰دانه
نمک	به میزان لازم
آب	۲ تا ۳ لیوان
پیاز داغ و پرک بادام	برای تزیین
گشنیز تازه خرد شده	برای تزیین
ترکیب ادویه ها
پودر زیره	۲ قاشق غذا خوری
پودر زردچوبه	۱ قاشق غذا خوری
پودر فلفل	۱ قاشق غذا خوری
پودر میخک	۲ قاشق چای خوری
پودر گشنیز	۲ قاشق چای خوری
پودر هل	۲ قاشق چای خوری

        مرحله اول
برای تهیه غذای خوشمزه عربی با نام مندی مرغ ابتدا باید گوشت مرغ را طعم دار کنیم. برای مزه دار کردن مرغ همه مواد را با هم ترکیب می کنیم و همه جای مرغ را با آن آغشته می کنیم و می گذاریم چند ساعت بماند، مرغ باید درسته و با پوست باشد.

        مرحله دوم
در این مرحله پیاز را به صورت نگینی ریز خرد می کنیم و با مقداری روغن درون یک تابه مناسب می ریزیم، سپس تابه را روی حرارت قرار می دهیم تا سبک شود. چیلی ،دارچین، هل، برگ بو، فلفل سیاه و لیمو خشک را به آن اضافه می کنیم و به هم می زنیم.

مرحله سوم
در این مرحله برنج را به مواد داخل ظرف اضافه می کنیم، سپس آب را روی آن می ریزیم در حدی که حدود یک سانت روی برنج آب باشد. حالا روی قابلمه برنج را یک توری فلزی می‌گذاریم و مرغ را روی توری قرار می دهیم.

        مرحله چهارم
حالا اب مرغ از سوراخ های توری به داخل برنج می ریزد و این کار باعث می شود که مندی بسیار خوش طعم شود. در ادامه از آب مرغ که داخل ظرف مرغ مانده چند قاشق روی مرغ می ریزیم و روی مرغ را با فویل می پوشانیم.

        مرحله پنجم
سپس داخل فر با دمای ۲۰۰ درجه سانتی گراد قرار می دهیم. بعد از ۲۰ دقیقه حرارت را به ۱۵۰ درجه سانتی گراد کاهش می‌دهیم و می گذاریم یک ساعت و نیم دیگر بماند تا کاملاً پخته شود. سپس فویل را از روی طرف بر می داریم

مرحله ششم
و گریل را روشن می کنیم تا روی مرغ برشته و طلایی شود. کمی پرک بادام را با روغن تفت می دهیم و یک عدد پیاز خلالی را هم سرخ می کنیم. برای سرو، برنج را کشیده و مرغ را روی آن قرار می دهیم و با پیازداغ ،پرک بادام و برگ گشنیز تازه سرو می کنیم.

"</string>
    <string name="ar_10">"
        مواد لازم برای تهیه شیش کباب
گوشت گوسفندی و یا گوساله ۱ کیلو گرم
ماست ۱ لیوان
زعفران دم شده ۲ قاشق غذا خوری
آبلیمو ۳ قاشق غذا خوری
روغن ۱۰ قاشق غذا خوری
گوجه ۱۰عدد
پیاز ۴ عدد
نمک و فلفل به میزان لازم

        مرحله اول: مزه دار کردن گوشت
برای یک کباب با کیفیت بهتر است که از گوشت تازه استفاده کنید و از ۲۴ ساعت قبل از پخت گوشت را داخل آب پیاز و کمی فلفل بخوابانید با این کار خوب نرم و طعم دار می شود.

مرحله دوم: مزه دار کردن گوشت
بعد از گذشت ۲۴ ساعت گوشت را از داخل آب پیاز خارج کرده و به قطعات دلخواه برش دهید. پیاز ها را رنده کنید. داخل کاسه مناسبی ماست، پیاز رنده شده، آب لیمو، روغن و زعفران را با هم مخلوط کرده و گوشت ها را به این مخلوط اضافه می کنیم. (بهتر است گوشت ۱۲ ساعت در این مواد بماند)

مرحله سوم: طبخ شیش کباب
حالا گوشت را به شکل منظم به سیخ بکشید و روی منقل و ذغال های قرمز شده طبخ کنید. گوجه ها را هم که بهتر است در سایز کوچک باشند را به سیخ کشیده و کبابی کنید. حالا شیشلیک را با کره و چلو ایرانی نوش جان کنید.
        "</string>
   <!--///////////////////////////END////////////////////////////////////-->
   <!--///////////////////////////mexico foods////////////////////////////////////-->
    <string name="mx_1">"
        از غذاهای سنتی معروف مکزیک است که اصولا برای صبحانه آن را سرو می‌کنند. این غذا که در فهرست غذاهای خیابانی مکزیک قرار دارد، گاهی با تکه‌های مرغ یا پنیر نیز حاضر می‌شود. گردشگران در مکزیک اغلب این غذا را در دکه‌های خیابانی می‌خورند و برای شروع یک روز، طعم این غذا بی‌نظیر و فراموش نشدنی است.

        طرز تهیه و دستور پخت آن: برای درست کردن این غذا، ابتدا نان ذرت تورتیا را سرخ و به تکه‌های کوچک‌تر تقسیم می‌کنند و رویش سس سالسای قرمز یا سبز می‌ریزند، سپس آن را با نیمرو، پره‌هایی از مرغ پخته شده، پنیر و خامه می‌پوشانند. معمولا چیلاکیله را همراه با لوبیای آبپز و کوبیده ‌شده سرو می‌کنند که ترکیب آن، صبحانه مقوی را به وجود می‌آورد."</string>
    <string name="mx_2">"
        یکی از غذاهای راحت و آسون و در عین حال خوش خوارک هست که می تونه جای خودش رو تو سفره ما ایرونی ها باز کنه. در رسپی اصلی این غذا از لوبیای سیاه استفاده میشه ولی چون ممکنه دسترسی به این نوع خاص از لوبیا برای همه امکان پذیر نباشه من لوبیا قرمز رو جایگزین کردم. در ادامه با هم طرز تهیه انچیلادا رو خواهیم دید.

        مواد لازم برای تهیه انچیلادا با مرغ
فیله مرغ 300 گرم
پیاز متوسط نگینی خرد شده 1 عدد
روغن زیتون قاشق غذاخوری
سیر دو-سه- حبه
پوره گوجه فرنگی 2 پیمانه
رب گوجه فرنگی یک و نیم قاشق سوپ خوری
لوبیا قرمز پخته 1 پیمانه
آب لیمو ترش تاره یک قاشق غذاخوری
ذرت پخته نصف پیمانه
پنیر چدار یا موزارلا 2 پیمانه
نان تورتیا یا پیتا
فلفل دلمه ای قرمز یا سبز 1/2 پیمانه
نمک،فلفل،پاپریکا،فلفل قرمز،پودر تخم گشنیز،آویشن یا اُرگانو

طرز تهیه پوزوله مرغ
طبق معمول استفاده از حبوبات بهتره لوبیا رو از یک شب قبل خیس کنیم و بعد اون رو بپزیم. من از یکی دو ساعت قبل مرغ رو با کمی سس سویا و فلفل و پاپریکا و پودر سیر مزه دار کردم. بعد پیاز رو همراه با روغن زیتون تفت دادم وسیر رو ساطوری کردم و به پیاز اضافه کردم. وقتی عطر سیر همراه با پیاز بلند شد، فیله های مرغ رو به صورت نواری برش دادم و به پیاز و سیر اضافه کردم و مقداری با هم تف دادم.
        چون فیله های مرغ از قبل مزه دار شده و به صورت نازک برش داده شده، به سرعت خواهد پخت. وقتی رنگ مرغ ها عوض شد، رب گوجه فرنگی رو اضافه می کنیم و اجازه می دیم که کاملاً رنگ رب باز بشه و مرغ ها رنگ بکیره.
        بعد فلفل دلمه ای رو که به صورت نگینی خرد کردیم اضافه می کنیم. خیلی خیلی بهتره که از فلفل دلمه ای قرمز استفاده کنیم اما اگر شما هم مثل من فلفل قرمز در دسترستون نبود از رنگ سبز استفاده کنین. اگر منعی برای استفاده از غذاهای تند ندارین، حتماً از فلفل های چیلی هم استفاده کنین چون اصالت این غذا و بسیاری از غذاهای مکزیکی تند هست.
        بعد ذرت پخته شده رو اضافه می کنیم. برای سهولت کار می تونین از کنسرو های ذرت استفاده کنین. ذرت رو اضافه می کنیم و همه مواد رو خیلی خوب با هم مخلوط می کنیم.
        سپس نوبت اضافه کردن لوبیا ها می رسه. لوبیا رو بعد از پخت، داخل آبکش می ریزیم تا آب اضافش کاملاٌ کشیده شده باشه. بعد از اضافه کردن لوبیا ها مواد رو با هم حسابی مخلوط می کنیم تا مزه ها به خورد همدیگه بره.
        بعد از آماده شدن مخلوط مرغ و سبزیجات زیر شعله رو خاموش می کنیم و میریم سراغ تهیه سس انچیلادا. به این صورت که روغن زیتون رو داخل تابه میریزیم و بعد پوره گوجه فرنگی رو اضافه می کنیم. بعد از اینکه دو الی سه دقیقه گذشت ادویه ها رو همراه با نمک رو اضافه می کنیم.
        سپس نشاسته ذرت رو اضافه می کنیم و خیلی سریع با گوجه فرنگی مخلوط می کنیم تا گلوله نشه.
        حالا آب لیمو ترش تازه رو اضافه می کنیم و صبر میکنیم تا سس مون کمی غلظت پیدا کنه. بعد زیر شعله رو خاموش می کنیم و کار رو ادامه میدیم. حالا مقداری از سس رو کف ظرف سرو می ریزیم.
        نان های ترتیا یا نان های پیتا رو یکی یکی یاز می کنیم و مقداری از مواد گوشتی رو روی نان می ریزیم و کمی پنیر روی مواد می ریزیم.
        و سپس نون رو رول می کنیم و داخل ظرف می چینیم.
        بقیه سس گوجه رو روی نان ها میریزیم و کاملاً آغشته می کنیم و سپس روی تمام نون ها رو با پنیر می پوشونبم.
        حالا ظرف رو داخل فر از قبل گرم شده قرار می دیم با درجه حرارت 200 درجه سانتی گراد برای 30 دقیقه و زمانی که پنیرها کاملاً ذوب و طلایی بشن. چند دقیقه هم گریل رو روشن می کنیم تا روی پنیر ها کاملاً برشته بشن. بعد از پخت، کمی اجازه می دیم تا از حرارت بیفته و بعد سرو می کنیم."</string>
    <string name="mx_3">""</string>
    <string name="mx_4">""</string>
    <string name="mx_5">""</string>
    <string name="mx_6">""</string>
    <string name="mx_7">""</string>
    <string name="mx_8">""</string>
    <string name="mx_9">""</string>
    <string name="mx_10">""</string>
   <!--///////////////////////////END////////////////////////////////////-->
   <!--///////////////////////////mediterranean foods////////////////////////////////////-->


   <!--///////////////////////////END////////////////////////////////////-->
    <string name="open">open</string>
    <string name="close">close</string>
</resources>